---
title: "Struffoli: la Ricetta originale napoletana passo passo"
source: https://www.tavolartegusto.it/ricetta/struffoli-la-ricetta-originale-napoletana/
img: media/struffoli.jpg
tags: eggs, honey
category: dessert
---

Gli **Struffoli** sono un **dolce Natalizio** tipico **napoletano** che nel mese di dicembre **spopola** in ogni casa e pasticceria campana! Si tratta di piccole e morbide **palline** di impasto a base di farina, uova, zucchero, burro e liquore all’anice; prima **fritte** in abbondante olio, poi **caramellate nel miele** e **condite con confettini colorati!** Momento in cui, ancora caldi, vengono disposti in un piatto da portata e gli viene data la **forma a piacere**: piramide, ciambella, albero di natale, stella.. e infine **decorati con frutta candita** a scelta! Una bontà unica che ha **origini antichissime**! Sembra che il nome “*struffolo*” derivi dal verbo **“strofinare”** che in realtà è il **gesto che si compie** quando si arrotola l’impasto per dargli a forma di cilindro prima di affettarlo in pezzettini! Volete preparare degli **Struffoli fatti casa come quelli di pasticceria**?  Seguite questa **Ricetta Struffoli** Infallibile!

![Struffoli, la Ricetta originale napoletana passo passo - Ricetta Struffoli](https://www.tavolartegusto.it/wp/wp-content/uploads/2015/12/Struffoli-la-Ricetta-originale-napoletana-passo-passo-Ricetta-Struffoli-.jpg)

Come ogni ricetta tradizionale, esistono **diverse versioni** anche in base la regione in cui vengono realizzate! Ad esempio a Taranto sono chiamati “sannacchiudere”, in Sardegna “giggeri”, in Abruzzo, Molise e Marche “cicerchiata” ! e tante sono le **varianti**! come quella [al cioccolato](https://www.tavolartegusto.it/ricetta/struffoli-al-cioccolato/), oppure quella [al forno](https://www.tavolartegusto.it/ricetta/struffoli-al-forno/) più leggera, persino una [versione salata](https://www.tavolartegusto.it/ricetta/struffoli-salati/)! Quella che vi regalo, è la **Ricetta originale** degli **Struffoli napoletani**, tramandata dalla mia famiglia, che pubblicai ancor prima di aprire il blog nel 2011 su Facebook; oggi ve la presento corredata da **consigli e trucchi passo passo**  per realizzare in poche mosse degli **Struffoli morbidi** dal cuore tenero che si scioglie in bocca, dalla crosticina caramellata e **gusto squisito**, che restano gustosi e fragranti anche **dopo vari giorni**! Proprio **come quelli delle pasticcerie** napoletane più accreditate! ![Struffoli, la Ricetta originale napoletana passo passo - Ricetta Struffoli](https://www.tavolartegusto.it/wp/wp-content/uploads/2015/12/Struffoli-la-Ricetta-originale-napoletana-passo-passo-Ricetta-Struffoli.jpg) Si tratta di una **preparazione semplice** da realizzare, che richiederà solo un un **pò di tempo a disposizione** per arrotolare cilindri e staccare le varie palline; Il **segreto** per Struffoli perfetti: è realizzarli **piccoli** in questo modo si amalgameranno perfettamente al condimento! **Coreografici, colorati, buonissimi**! Sono perfetti **da servire e regalare a Natale** ; immancabili alla **cena della Vigilia**, al **pranzo di Natale**, al cenone di **Capodanno**; da aggiungere ai buffet e servire in prossimità delle **feste natalizie** all’arrivo di ospiti improvvisi, magari insieme ad un bicchierino di [Liquore al cioccolato](https://www.tavolartegusto.it/ricetta/liquore-al-cioccolato/)! Si possono realizzare con largo anticipo perchè **si conservano a lungo**! Preparateli insieme agli altri [Dolci di Natale](https://www.tavolartegusto.it/raccolta/ricette-dolci-di-natale/) e lasciatevi conquistare dalla golosità degli Struffoli napoletani!

## Ingredients

Quantità per 8 – 10 persone

### Per l’impasto

* 400gr di farina ’00
* 3 uova medie
* 80gr di burro fuso freddo
* 40gr di zucchero
* 2tbsp di liquore all’anice oppure rum
* buccia grattugiata di 1 arancia
* buccia grattugiata di 1 limone
* 1tsp raso di lievito per dolci
* 1 pizzico di sale
* 600ml circa di olio per friggere

### Per decorare

* 300gr di miele
* 2tbsp di zucchero a velo vanigliato
* 3tbsp di confettini colorati
* qualche confetto cannellino (detti anche “diavolilli” confetti bianchi dalla forma allungata e gusto di cannella)
* 1tbsp di perline di zucchero color argento
* 50gr di frutta candita a scelta (ciliegie, scorza d’arancia, cedro)

## Preparation

Prima di tutto, fondete il burro e lasciate raffreddare, pesate lo zucchero, preparate il liquore.

In una ciotola capiente, dove andrete poi a lavorare l’impasto, miscelate insieme la farina e il lievito setacciato, il sale e le bucce grattugiate degli agrumi:

[![Come fare l'impasto degli struffoli 1 - Ricetta Struffoli](https://www.tavolartegusto.it/wp/wp-content/uploads/2015/12/Come-fare-limpasto-degli-struffoli-1-Ricetta-Struffoli.jpg)](https://www.tavolartegusto.it/wp/wp-content/uploads/2015/12/Come-fare-limpasto-degli-struffoli-1-Ricetta-Struffoli.jpg)

Poi aggiungete alla farina, lo zucchero, il burro e il liquore.

Girate con l’aiuto di un cucchiaio di legno, in modo da realizzare una sabbiatura.

Fate un foro al centro e aggiungete le uova:

## [![Come fare l'impasto degli struffoli 2 - Ricetta Struffoli](https://www.tavolartegusto.it/wp/wp-content/uploads/2015/12/Come-fare-limpasto-degli-struffoli-2-Ricetta-Struffoli-.jpg)](https://www.tavolartegusto.it/wp/wp-content/uploads/2015/12/Come-fare-limpasto-degli-struffoli-2-Ricetta-Struffoli-.jpg)

Con l’aiuto di un cucchiaio girate e amalgamate gli ingredienti.

In pochi secondi l’impasto si compatterà:

[![Come fare l'impasto degli struffoli 3 - Ricetta Struffoli](https://www.tavolartegusto.it/wp/wp-content/uploads/2015/12/Come-fare-limpasto-degli-struffoli-3-Ricetta-Struffoli-.jpg)](https://www.tavolartegusto.it/wp/wp-content/uploads/2015/12/Come-fare-limpasto-degli-struffoli-3-Ricetta-Struffoli-.jpg)

Proseguite con le mani, impastate qualche secondo fino ad ottenere una pasta omogenea, priva di grumi:

[![Impasto Struffoli - Ricetta Struffoli](https://www.tavolartegusto.it/wp/wp-content/uploads/2015/12/Impasto-Struffoli-Ricetta-Struffoli-.jpg)](https://www.tavolartegusto.it/wp/wp-content/uploads/2015/12/Impasto-Struffoli-Ricetta-Struffoli-.jpg)

Avvolgete l’impasto in una pellicola e lasciate riposare a temperatura ambiente per 30 minuti.

Trascorso il tempo di riposo, staccate dall’impasto un pezzo da circa 50 /70 gr.

Strofinatelo sul piano di lavoro come per realizzare un cilindro lungo (un salsicciotto) dello spessore di 1 cm (non fatelo più grande, altrimenti gli struffoli risulteranno eccessivamente grandi, in fase di cottura, visto il pizzico di lievito aumenteranno di qualche millimetro)

affettate il cilindro realizzato, con l’aiuto di un coltellino o di un tarocco e staccate tanti piccoli pezzetti della grandezza di 1 cm

A questo punto potete lasciare i vostri struffoli così a pezzetti oppure dagli la forma di palline arrotolandoli tra i palmi delle mani:

[![Come realizzare le palline di struffoli - Ricetta Struffoli](https://www.tavolartegusto.it/wp/wp-content/uploads/2015/12/Come-realizzare-le-palline-di-struffoli-Ricetta-Struffoli.jpg)](https://www.tavolartegusto.it/wp/wp-content/uploads/2015/12/Come-realizzare-le-palline-di-struffoli-Ricetta-Struffoli.jpg)

Se volete ottenere delle palline, i tempi di preparazione si allungano leggermente, perché ogni quadretto va modellato tra i palmi delle mani fino ad ottenere delle sfere ben chiuse, però il risultato finale e deliziosamente bello. Ad ogni modo a voi la scelta a seconda del tempo che avete a disposizione.

Proseguite a realizzare tutti gli struffoli in questo modo fino ad esaurimento ingredienti:

[![Struffoli pronti - Ricetta Struffoli](https://www.tavolartegusto.it/wp/wp-content/uploads/2015/12/Struffoli-pronti-Ricetta-Struffoli.jpg)](https://www.tavolartegusto.it/wp/wp-content/uploads/2015/12/Struffoli-pronti-Ricetta-Struffoli.jpg)

Prima di tutto, ponete sul fuoco un pentolino della dimensione 18 cm a bordi alti con metà dell’olio per friggere indicato.

Il mio consiglio è di cambiare l’olio 1 volta durante le varie fritte, questo per garantire profumo e sopratutto una doratura ottimale ai vostri Struffoli.

Cuocete pochi pezzi alla volta (massimo 15) questo per evitare eccessiva schiuma, che andrete a togliere con un mestolo forato, non appena si formerà! Immergete dunque in olio bollente, girateli un paio di volte, in 30-40 secondi saranno pronti.

Gli Struffoli sono fritti alla perfezione quando risultano dorati non scuri o anneriti.

[![Come friggere gli struffoli - Ricetta Struffoli](https://www.tavolartegusto.it/wp/wp-content/uploads/2015/12/Come-friggere-gli-struffoli-Ricetta-Struffoli.jpg)](https://www.tavolartegusto.it/wp/wp-content/uploads/2015/12/Come-friggere-gli-struffoli-Ricetta-Struffoli.jpg)

Tirateli fuori con un mestolo forato.

Scolateli su un piatto da portata precedentemente foderato da una carta assorbente o scottex:

[![Struffoli fritti - Ricetta Struffoli](https://www.tavolartegusto.it/wp/wp-content/uploads/2015/12/Struffoli-fritti-Ricetta-Struffoli-.jpg)](https://www.tavolartegusto.it/wp/wp-content/uploads/2015/12/Struffoli-fritti-Ricetta-Struffoli-.jpg)

Friggete e scolate secondo le indicazioni tutti gli struffoli, avendo cura di scolarli su nuove carte assorbenti e di disporli asciutti e scolati, da parte in una ciotola.

In una casseruola che possa contenere tutti gli Struffoli realizzati, versate il miele e lo zucchero a velo vanigliato.

fate sciogliere a fuoco molto basso, girando con un cucchiaio di legno:

[![Miele sciolto con lo zucchero - Ricetta Struffoli](https://www.tavolartegusto.it/wp/wp-content/uploads/2015/12/Miele-sciolto-con-lo-zucchero-Ricetta-Struffoli-.jpg)](https://www.tavolartegusto.it/wp/wp-content/uploads/2015/12/Miele-sciolto-con-lo-zucchero-Ricetta-Struffoli-.jpg)

Infine allontanate dal fuoco, aggiungete gli Struffoli, la maggior parte dei confettini e delle perline, lasciando da parte solo qualcuna per decorare il piatto finale.

Girate bene, affinché il miele possa irrorare ogni pallina:

[![Come condire gli struffoli - Ricetta Struffoli](https://www.tavolartegusto.it/wp/wp-content/uploads/2015/12/Come-condire-gli-struffoli-Ricetta-Struffoli.jpg)](https://www.tavolartegusto.it/wp/wp-content/uploads/2015/12/Come-condire-gli-struffoli-Ricetta-Struffoli.jpg)

Aggiungete in pentola anche i canditi, io li preferisco tagliati a pezzi grossi, perché sono più coreografici, irrorate di miele anche loro in modo che risultino belli lucidi.

Quando tutti gli Struffoli sono ben conditi, ma ancora caldi, trasferiteli subito su un piatto da portata.

Non aspettate troppo per fare quest’operazione. Quando il miele inizia ad indurirsi diventa poi difficile dargli una forma e modellarli.

Direttamente nel piatto, potete dargli la forma che più vi piace, potete scegliere la classica piramide con le ciliegie candite intorno con ho fatto io, a forma di albero di Natale, adagiando le palline sulle punte, oppure a forma di ciambella, aggiungendo le ciliegie a raggio in superficie. oppure realizzare una deliziosa [scritta XMAS](https://www.tavolartegusto.it/ricetta/struffoli-al-forno/).

Infine spolverate con i restanti confettini e perline e decorate con i pezzi di frutta candita.

Vi consiglio di non esagerare troppo con confettini e codette colorate,  questo per evitare che il sapore degli struffoli originali venga compromesso dal gusto di zuccherini e confetti.

Gli **Struffoli** napoletani sono pronti per essere serviti oppure impacchettati per un regalo goloso per il vostro Natale

[![Struffoli, la Ricetta originale napoletana passo passo - Ricetta Struffoli](https://www.tavolartegusto.it/wp/wp-content/uploads/2015/12/Struffoli-la-Ricetta-originale-napoletana-passo-passo-Ricetta-Struffoli-.jpg)](https://www.tavolartegusto.it/wp/wp-content/uploads/2015/12/Struffoli-la-Ricetta-originale-napoletana-passo-passo-Ricetta-Struffoli-.jpg)

## Notes

### Conservare gli Struffoli

Si conservano perfettamente a temperatura ambiente per 1 settimana – 10 giorni. Potete lasciarli nel piatto da portata, alzatina in cui avete scelto di servirli. Più passano i giorni più si impregnano di profumo e sapore.

### Burro, olio, oppure strutto

Nell’antica ricetta di mio nonno è previsto l’uso dello strutto sia nell’impasto sia per friggere gli struffoli. Con il passare del tempo mamma e zia iniziarono a sostituire lo strutto con il burro e il risultato che vi propongo è divinamente buono! Ad ogni modo, se volete, potete utilizzare 60 gr di strutto nell’impasto. Nelle ultime elaborazioni ho provato anche a sostituire il burro con l’olio e il risultato è ugualmente buonissimo. In questo caso, potete usare 80 gr di olio di semi di girasole.

### Il liquore giusto per gli Struffoli

Secondo la ricetta originale, gli struffoli vanno preparati con il [liquore all’anice](https://amzn.to/2PpSThZ) che con il suo profumo molto intenso contraddistingue proprio questo dolce. Se non vi piace o non lo avete in casa, potete sostituirlo con **rum**, **limoncello** oppure **liquore all’arancia**.

### L’aggiunta di lievito per Struffoli morbidi

La ricetta originale napoletana non prevede l’uso di lievito. Ad ogni modo una piccola percentuale di lievito nell’impasto vi permette un risultato migliore, Struffoli morbidi, leggeri e squisiti.

### Variante Struffoli al forno

Man mano che li realizzate, disponete gli struffoli in una teglia foderata di carta da forno ad una distanza di 1 cm. Cuocere in forno caldo a 180° per 12 minuti circa. Il resto della ricetta non cambia.
