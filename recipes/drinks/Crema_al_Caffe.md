---
title: Crema al Caffe
source: https://ricette.giallozafferano.it/Crema-al-caffe.html
img: 
tags: coffee, cream, sugar
category: dessert
---

Questa è la classica cremina come quella del bar, anzi meglio perché la potrete 
realizzare voi con soli tre ingredienti: panna, zucchero e caffè.

Ingredients
===========

* 70gr coffee (cold)
* 40gr sugar
* 300gr cream (cold)

Preparation
===========


Per realizzare la crema al caffè per prima cosa preparate il caffè con la moka. 
Poi zuccheratelo e mescolate bene, assicurandovi che non rimanga nessun 
sedimento sul fondo della brocca.

Lasciate raffreddare il caffè prima a temperatura ambiente qualche minuto e poi 
riponete in frigo per almeno 2 ore. Quando saranno passate le 2 ore, versate la 
panna fresca liquida, ben fredda, in una ciotola a sua volta ben fredda.

Iniziate a montarla con uno sbattitore elettrico e, non appena inizierà ad 
addensarsi leggermente, versate a filo il caffè freddo di frigo, tenendo in 
funzione le fruste elettriche.

Continuate a lavorare il composto fino a ottenere una consistenza spumosa, 
facendo attenzione a non montare eccessivamente la panna; per evitare questo 
inconveniente terminate di montare utilizzando una frusta a mano. Gustate 
subito la vostra crema al caffè oppure coprite con pellicola e conservate 
in frigorifero, ricordandovi di ravvivarla con la frusta prima di servirla!

Notes
=====

La crema al caffè si può conservare per un giorno in frigorifero; prima di 
servirla vi raccomandiamo di mescolarla delicatamente con la frusta.

Si sconsiglia la congelazione.

Potete spolverizzare la vostra crema al caffè con della cannella in polvere o 
del cacao amaro!

E' sconsigliato ridurre la dose di zucchero poiché non serve solo ad addolcire 
il dessert ma è un elemento fondamentale per ottenere la giusta struttura della 
crema.
